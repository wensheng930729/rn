+ 送别
```
长亭外，古道边，芳草碧连天，
晚风拂柳笛声残，夕阳山外山。
天之涯，地之角，知交半零落，
一杯浊酒尽余欢，今宵别梦寒。
长亭外，古道边，芳草碧连天，
问君此去几时还，来时莫徘徊。
天之涯，地之角，知交半零落，
人生难得是欢聚，唯有别离多。
```
+ 南京大学校歌
```
大哉一诚天下动，
如鼎三足兮，曰知、曰仁、曰勇。
千圣会归兮，集成于孔。
下开万代旁万方兮，一趋兮同。
踵海西上兮，江东;
巍巍北极兮，金城之中。
天开教泽兮，吾道无穷;
吾愿无穷兮，如日方暾。
```
+ 三宝歌
```
人天长夜，宇宙黯暗，谁启以光明？
三界火宅，众苦煎逼，谁济以安宁？
大悲大智大雄力，南无佛佗耶！佛佗耶！
昭朗万有，任席众生，功德莫能明。
今乃知，唯此是，真正归依处。
尽形寿，献身命，信受勤奉行！
二谛总持，三学增上，恢恢法界身；
净得既圆，染患斯寂，荡荡涅磐城！
众缘性空唯识现，南无达摩耶！达摩耶！
理无不彰，蔽无不解，焕乎其大明。
今乃知：唯此是，真正归依处。
尽形寿，献身命，信受勤奉行！
依净律仪，成妙和合，灵山遗芳型：
修行证果，弘法利世，焰绩佛灯明，
三乘圣贤何济济！南无僧伽耶！僧伽耶！
统理大众，一切无碍，住持正法城。
今乃知：唯此是，真正归依处。
尽形寿，献身命，信受勤奉行！
```
+ 春游曲
```
春风吹面薄于纱，春人装束淡于画。
游春人在画中行，万花飞舞春人下。
梨花淡白菜花黄，柳花委地芥花香。
莺啼陌上人归去，花外疏钟送夕阳。
```
+ 将去净峰留题
  ###### 乙亥首夏来净峰，植菊盈畦。秋晚将归，犹含蓄未吐。口占一绝，藉以志别。
```
我到为植种，我行花未开。
岂无佳色在，留待后人来。
```
+ 金缕曲
```
披发佯狂走。
莽中原、暮鸦啼彻，几株衰柳。破碎山河谁收拾，零落西风依旧。
便惹得、离人消瘦。
行矣临流重太息，说相思。
刻骨双红豆，愁黯黯。

浓于酒漾情不断淞波溜。
恨年来，絮飘萍泊，遮难回首。
二十文章惊海内，毕竟空谈何有！
听匣底、苍龙狂吼。
长夜凄风眠不得，度群生、那惜心肝剖。
是祖国，忍孤负？
```
+ 哲语
	+ 有才而性缓定属大才，有智而气和斯为大智。
	+ 善用威者不轻怒，善用恩者不妄施。
	+ 自净其心，有若光风霁月；他山之石，厥为益友良师。
	+ 以恕己之心恕人则全交；以则人之心责己，则无过。
	+ 静能制动，沉能制浮；宽能褊制，缓能制急。
	+ 处逆境，心须用开拓法；处顺境，心要用收敛法。
	+ 对失意人，莫谈得意事；处得意日，莫忘失意时。
